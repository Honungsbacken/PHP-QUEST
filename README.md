# PHP-QUEST
PHP Quest
Paul är lärare på PHPSkolan i engelska och vet att eleverna har jobbigt att plugga in glosorna. Så han skulle vilja ha ett program som bygger på att eleverna kan registrera sina engelska glosor, för att sedan köra kunskapstester av orden genom att de slumpas fram på svenska och man ska skriva in det engelska ordet. Varje test ska göras för tio glosor (ett i taget) och eleven ska för varje inskriven glosa få besked om det är korrekt eller inte, samt få försöka igen – max tre gånger sen skrivs rätt ord ut på skärmen. Slutligen ska en summering av antalet rätt göras
och presenteras.

Eleverna vill ha ett häftigt och engagerande program. Då programmet används av yngre elever önskas ett pedagogiskt grafiskt gränssnitt, stabilt program och ytterligare funktionalitet.

Det skall gå att välja mellan olika språk som skall testas och man skall kunna välja om man vill öva på svenska ord eller engelska/tyska/swahili osv. Det ska finnas två språk implementerat från början!

Möjligheter att lägga till nya språk skall finnas och nya ord ska kunna registreras. Glosorna skall sparas i textfiler så att data inte förloras mellan körningar. Programmet skall innehålla två olika språk med vardera 20 ord från start.! Man ska kunna välja svårighetsgrad att skriva ordet eller att få svarsalternativ presenterade i form av flervalssvar som skall slumpas fram.

Man skall besvara inom en given tid, ex 20 sekunder. Man ska även kunna välja om man vill ha tre försök på varje glosa eller inte. Om man inte kör på tre försök på varje glosa ska en glosa som inte besvarats korrekt återkomma medan en glosa som besvarats korrekt inte skall återkomma under testats gång.

Varje test körs på 10 glosor. Summering av resultat skall ske och sparas för varje användare och skall presenteras i form av en lista ordnad efter bästa resultat. Dessa resultat skall självklart sparas, finnas med vid nästa körning av programmet och detta medför att man måste ha funktionalitet för att ange spelarnamn. Självklart finns anvisningar i programmet hur man ska göra som användare. Även under programmets gång ifall man gör något ”fel”.

Listor
Det ska gå att skapa listor för alla elevers resultat. Även en lista över de ord som finns registrerade.

